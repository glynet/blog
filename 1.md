Kısaca cevaplamak gerekirse; evet, yaşıyoruz! Bu yazıda 'Peki bu zamana kadar neredeydiniz?', 'Neden uzun zamandır Glynet'e erişilemiyor' gibi herkesin aklına takılan soruların cevaplarını yanıtlayacağım.

## Neden uzun zamandır Glynet'e erişilemiyor?
Öncelikle uzun zamandır Glynet'in aktif olmamasının birçok nedeni var, bunların başını hantal ve hatalarla dolu back-end ve hatalarla dolu front-end çekmekteydi. 

Tabi herkese açık beta sürecinde olduğumuzdan dolayı kimsenin büyük bir beklentisi yoktu ve bir sürü kullanıcımız buldukları hataları bizlere bildiriyordu, böyle bir sistemi oturtmuştuk ve ilerliyorduk.

Her şey toz pembe ilerlerken bir sabah uyandığımızda Glynet'e yaklaşık olarak 500.000 kişinin kayıt olduğunu gördük (Tabi ki de gerçek değil), ve her geçen dakika daha da artıyordu. Birisi bulduğu açığı kullanarak sürekli rastgele hesaplar oluşturuyordu ve bu işlemleri o zaman sahip olduğumuz sunucumuz kaldıramadığından site inanılmaz derecede yavaşlamıştı.

Ardından Glynet'e kayıt olmayı kapatıp oluşturulmuş tüm gerçek olmayan hesapları kaldırdık.

Hızlı bir şekilde hatayı düzeltip yeniden yayınlamayı planlarken bu kadar hata içinde yüzen bir uygulamada illa ki başka türlü kritik hataların bulunacağını düşündüğümüzden sıfırdan oturup tekrardan yapmaya başladık.

## Peki bu zamana kadar neredeydiniz?
Geliştirme sürecinde her şey tam tıkırında ilerliyordu ancak *çok ufak* bir sorunumuz vardı; lise son sınıfa başlamıştık ve kapıyı çalmak üzere olan üniversite sınavımız vardı.

Birkaç ay vakit ayırarak yapmaya devam ettiğimiz Glynet'e bir noktadan sonra hiç odaklanamadık ve üniversite sınavına çalışmaya başladık bu nedenden dolayı koca bir yıl boyunca Glynet'e girdiğinizde sizi "Bakımdayız :(" ekranı karşıladı.

İşte tüm hikaye bu...

## Eee, şimdi n'olacak?
Her şey kaldığı yerden devam edecek tabi ki. Glynet hiç olmadığı şekilde düzenli ve sistematik bir geliştirme sürecinden geçiyor ve en kısa sürede tekrardan web uygulaması olarak hayatına devam edecek. (Çok kısa süre sonra cebinize de gelecek merak etmeyin :=D)

Aklınıza takılan tüm soruları [hello@glynet.com](mailto:hello@glynet.com) mail adresine şutlayabilirsiniz.
